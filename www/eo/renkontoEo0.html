<h1>Antaŭparolo al la perslingva versio</h1>
<p>
La libreto, kiun vi ĵus eklegis, vekis sufiĉe grandan intereson. Originale ĝi aperis en la pola lingvo. Poste sekvis tradukoj en Esperanton kaj en la anglan, francan, germanan lingvojn. Baldaŭ aperos la portugallingva versio... kaj eble aliaj, se iu bonvolos traduki la modestan verkon.</p><p>
Reagoj de legantoj de la versioj en ĉiuj ĉi lingvoj estas samaj: ĉie oni bezonas atenton kaj respekton je homaj diferencoj; ĉie oni strebas al dialogo en multkultura socio; ĉie oni serĉas interkomprenon kaj provas instrui ĝin al infanoj.</p><p>
Mi do tre ĝojas, ke per la „Renkontoj kun Diferenculoj” almenaŭ iomete mi povas helpi realigi la idealon de interkultura edukado.</p><p>
Bonan legadon!</p><p>
Przemysław Paweł Grzybowski</p>
